---
title: "GİZLİ İKNA TAKTİKLERİ/ yazar: KEVIN HOGAN İsimli Kitap İçin Yazdığım Makalem"
publishedAt: "2024-03-05"
summary: "Merhaba bugün size yeni okuduğum bir kitap hakkında makale yazacağım. 
 Karşımızdaki insanı nasıl gizlice ikna edebiliriz ve bunun bize katkısı  neler olabilir bunlara değineceğim."
---



Merhaba bugün size yeni okuduğum bir kitap hakkında makale yazacağım. Okuduğum kitabımın ismi:  "GİZLİ İKNA TAKTİKLERİ". Karşımızdaki insanı nasıl gizlice ikna edebiliriz ve bunun bize katkısı  neler olabilir bunlara değineceğim.


Kitap hakkındaki yazıma başlamadan önce konuşmanın ve karşımızdaki insanlar ile bunu neden sağlıklı bir şekilde başarmamız gerektiğini biraz anlatmam gerekiyor. Günlük hayatımızda insanlar ile dil aracılığı ile iletişim kurarız. Dil ile düşünür, düşündüğümüzü aktarır ve karşı tarafımızdaki insanların düşüncelerini değiştirebiliriz. bunu yaparken duygularımızı da karşı tarafa aktarmış oluruz. Duygularımız ise dil ile iletişimde anlaşılabilir bir ortam yaratmak için bize dil kadar lazımdır. Örnek olarak bir arkadaşınız ile PUBG Mobile oynamak istiyorsunuz ve bunu arkadaşınıza bir kısa bir mesaj ile iletiriz. Gönderdiğimiz mesajdaki kelimeler istenilen düşünceyi aktarır ve eğer gönderdiğiniz mesajda oyun oynarken yaşayacağınız heyecanı anlatan kelimeler olursa arkadaşınız kolayca ikna edebilirsiniz. Bunun yanında iletişim için mekan da önemli bir unsurdur ve bazen mekanlar siz konuşmadan istenileni yapmanıza yardımcı olur. Peki istenilen nedir? İstenilen ve sizin hedefiniz "karşı tarafı ikna etmek"tir. Mesela bir iş toplantısını gösterişli bir mimarı yapı olan Çamlıca Kulesinde mi yapmak istersiniz ya da bir otobüs durağında mı? Demek istediğimi anladığınızı düşünüyorum. Ayrıca karşınızdaki kişiyi "Hadi gel ben seni bu iş için ikna etmek istiyorum." ile mi yoksa "Bu konu hakkında çok başarılı olmak için senin gibi diğer insanların tek tercihi olan biri ile konuşmak çok faydalı olabilir" ile mi bir kişiyi ikna etmek istersiniz? Tabii ki bunu açık bir şekilde yaparsanız karşınızdaki kişinin yüz ifadesini düşünmek bile istemiyorum ama cümlelerinize biraz sihir katıp gizli bir yol ile karşı tarafı ikna etmek başarılı olmanızı sağlar. Bunun için Kevin Hogan tarafından yazılmış olan "Gizli İkna Taktikleri" isimli kitap için bu makaleyi yazdım. İyi okumalar






Kitap içerisinde karşı taraf hakkında nasıl bir konuşma tarzı edinmeniz gerektiği ve bunu yaparken yapmanız gereken konular yer almaktadır. Kitap toplamda on bir bölümden oluşuyor ve bazı bölümler hakkında düşüncelerimi yazacağım.  Kitabın ilk bölümlerinde karşımızdaki insanın inandığı düşünceler yer almaktadır. Karşımızdaki insanın inandığı düşünceler ilk olarak bize zorluk çıkarır. Bu inanılan düşüncelerin nedenini öğrenmek ve bunları yeni inanılacak düşünceler ile değiştirmek hedeflerimiz için en önemli hamledir ve bunu yaparken öncelikle karşı tarafımızdaki insana saygı gösterip anlamamız gerekiyor.

Diğer bölümde ise gizli bir şekilde ikna etmemizi sağlayacak adımlar yer almakta ve öğreneceğimiz bu adımlar bize hedefe ulaşmak için bir merdiven görevi görecektir. İlk paragraftaki iş toplantısı diyaloğu bir örnek olabilir.




Ayrıca kitabın içindeki başka bir bölümde ise kullanmamız gereken kelimelerin nasıl seçilmesi gerektiği ve bunların yaratabileceği anlamları bize gösteriyor. Beni bu konuda verebileceğim bir örnek var: "Hey Denizhan, düşünsene şu  yeni nesil Intel işlemcilerin harika hızına. Yaşayacağın oyun zevkini bir düşünsene ayrıca iş yaparken de çok rahat edeceksin. Ben olsam bu notebook fırsatını kaçırmam ama kaçırmadım da. Ben kullanıyorum, yaşayacağın performansı hayat ettin mi?" cümlesindeki 'hayal ettin mi' kelimesi gizli bir şekilde ikna etmeye yardımcı olabilir. Ayrıca bu cümledeki hayal ettirme yöntemi ise bir başka bölümde var!




Hedefiniz için dikkatli ve düzenli düşünme, adım atma gereklidir. Sonuca gitmek için yapmanız gerekenleri anlatan bir başka bir bölüm var! Benim bu konuda size verebileceğim bir örnek var: Bir sitedeki evleri satmak için yapmanız gereken reklam kampanyası, dijital pazarlama teknikleri, hedef kitleniz için analiz yapmak ve hedefinizdeki insanlar ile yüz yüze konuşurken seçeceğiniz sözcükler, konuşacağınız mekan, mimiklerinizi planlamak hedefe ulaşmak için iyi bir yöntem olabilir.




Ayrıca karşı tarafa sorular sormak ise bir başka yöntemdir. Sorular ile ilgili bir başka bölümde ise soruların karşı tarafı etkileme, dikkat toplama, sonuca ulaştırma vb. şeyleri sağlar. Önceki paragraflardaki sorularıma bakarsanız demek istediğimi daha iyi anlarsınız.




Son olarak hikaye anlatmayı unutmayın. Elbette bir Sindirella masalı anlatmayın, büyük ihtimalen ikna etmek istediğiniz kişi size yine garip garip bakacaktır. Yaşadığınız iş tecrübeleri, bazı anılarınızı anlatmayı deneyin. Bunları samimi bir dil ile anlatın, katı bir şekilde anlatım yine işe yaramaz. Bu konu ile ilgili bir bölüm daha var.

Bu makalemde sizlere bu kitabın size kazandırdığı faydaları anlattım. İletişim her zaman insan var oldukça var olacak bir eylemdir. Dil ile iletişim kurarken düzgün bir ikna etme bilgisi bilmek ve bunu kullanırken mekan, duygu, tecrübe gibi imkanları kullanmak size fayda sağlayacaktır. Bu makalemi okuduğunuz için teşekkürler. Kitap için fazla ayrıntıya girmedim ve hiç alıntı yapmadım. Bunun nedeni ise kitabı yazan yazar, tercüme eden çevirmen ve baskısını yapan yayın evine karşı internet ortamında göstermemiz gereken saygıdan ötürü fazla ayrıntıya girmedim. Başka bir makalemde görüşmek dileği ile kendinize iyi bakın.

## Kitap İsmi ve Bilgileri: Gizli İkna Taktikleri- Kevin Hogan